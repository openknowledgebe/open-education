---
layout: page
section: meeting
order: 30
style: page-doel
lang: nl
home: false
---

## Een eerste meeting
Heb jij ook ooit gedacht dat een bepaald aspect van het leven op de campus beter kon op basis van een digitale applicatie? Of ben je een grote voorstander van transparantie? Of misschien werk je voor een onderwijsinstelling en wil je studentenparticipatie aanmoedigen?

Dan nodigen we je graag uit op **woensdag 15 februari 2017 om 17u nabij het centraal station in Brussel** voor de eerste meeting van de werkgroep rond open data en open kennis in het Belgisch hoger onderwijs. Graag zouden we samen bekijken welke data interessant kan zijn om open te stellen. Bovendien willen we een overzicht krijgen van wat er al open is en welke verbeteringen haalbaar zijn.

Als je interesse hebt om te komen, schrijf je dan zeker in op [de eventbrite](https://www.eventbrite.nl/e/open-education-kickoff-meeting-registration-29433969796). Stuur deze link gerust door naar mensen die ook geïnteresseerd zijn.

### Waarom open data?
De huidige generatie studenten is opgegroeid met het internet, hun smartphone altijd in de aanslag. Hierop willen ze alles kunnen zien en alles kunnen doen. Het is voor onderwijsinstellingen - zowel op vlak van focus als mankracht - niet haalbaar om alle tools die nuttig zijn voor studenten, te ontwikkelen en te onderhouden. Aan de andere kant is de meeste data momenteel eigendom van de onderwijsinstelling en bovendien niet altijd publiek beschikbaar. Een ondernemende student of personeelslid kan hier dus niet altijd zelf mee aan de slag.

Daarom geloven wij dat er nood is aan “open data”. Open data is data die toegankelijk is en vrij gebruikt kan worden door iedereen.
Bij gegevens die niet publiek zijn, zoals persoonlijke gegevens, kan data gedeeld worden na expliciete individuele toestemming (data zit niet vast).
Open data kan innovatieve toepassingen in het onderwijs stimuleren. Bovendien geeft het kansen aan ondernemende studenten en/of personeelsleden om mee te helpen bij het bouwen van een betere universiteit of hogeschool.

Wij hopen jou alvast te zien op 15 februari. Heb je vragen over dit initiatief of kan je er niet bij zijn, maar wil je toch graag op de hoogte blijven, laat ons dan zeker iets weten.

Jens Claes  
Voorzitter Student Innovations vzw (makers van Quivr)  
[http://studentinnovations.org/](http://studentinnovations.org/)

Dries Van Ransbeeck  
Project Coördinator Open Knowledge Belgium vzw  
[http://www.openknowledge.be/](http://www.openknowledge.be/)
